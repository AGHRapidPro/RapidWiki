Bardzo często członkowie koła przed dokonaniem bardziej inwazyjnych zmian w #"Królicza Nora", kołowym sprzęcie lub podjęciu się trudniejszego projektu proszą osoby wyżej w hierarchii lub/i bardziej kompetentne od siebie w danym temacie o tzw. _błogosławieństwo_

Udzielenie _błogosławieństwa_ to swojego rodzaju jawne przyzwolenie i wstawienie się za jakąś sprawą. Jest to informacja typu:
_Rozumiem, co planujesz i popieram twój pomysł. Nie zobowiązuje się do pomocy w jego realizacji, ale będę pamiętał, że nad tym pracujesz. Możesz powołać się na moje błogosławieństwo, jeżeli ktokolwiek, w tym również opiekunowie i zarząd, podda w wątpliwość ten projekt lub twoje kompetencje w jego realizacji._
Otrzymanie błogosławieństwa nie jest wymagane, natomiast ułatwia ono realizację codziwniejszych projektów oraz dzieli odpowiedzialność w przypadku uszkodzenia narzędzi czy sprzętu w trakcie pracy.
